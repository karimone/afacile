.. title: Guida alla patente in Australia
.. slug: guida-alla-patente-in-australia
.. date: 2016-05-08 13:54:59 UTC+10:00
.. tags: patente
.. category: trasporti
.. link: 
.. description: La guida completa sulla patente in Australia
.. type: text
.. author: Andrea Mattia Marcelli


Patenti e multe per espatriati e migranti. Quello che segue è una raccolta di domande riguardo alle regole per la circolazione in Australia di stranieri e residenti.

***Diclaimer:*** *Si prega di segnalare tempestivamente ai moderatori eventuali variazioni nelle informazioni riportate. Le informazioni qui riportate sono fornite solo allo scopo di illustrare il tipo di ricerca che l'utente dovrebbe svolgere in modo da aggiornarsi sulla normativa vigente: non sono in alcun modo da ritenersi sostitutive delle fonti originali governative.*

***1. Quali sono le norme generali per l'uso di patenti straniere in Australia?***

Sono riportate [qui](http://www.australia.gov.au/content/driving-with-an-overseas-licence).
Il sito contiene un link alla pagina delle motorizzazioni locali riguardante gli *overseas drivers*.

***2. Non intendo risiedere permanentemente in Australia; sono solo un visitatore o un residente temporaneo. Devo convertire la patente?***

No. In generale, visitatori e residenti temporanei non sono tenuti a convertire la patente.
Fa eccezione il [Northern Territory](http://www.transport.nt.gov.au/__data/assets/pdf_file/0008/19997/G7-Information-for-Visitors-to-the-NT-DoT-09-March-2011.pdf) (sopra i 3 mesi, tutti devono far domanda per una patente locale).

***3. Dunque tutto okay. Non serve burocrazia, vero?***

Non proprio. Tutte le motorizzazioni precisano che **se la patente non è in Inglese, deve essere accompagnata da traduzione** (o Permesso Internazionale di Guida = *International Driving Permit* = IDP).

Ad esempio, ecco [cosa dice il Victoria](https://www.vicroads.vic.gov.au/licences/renew-replace-or-update/new-to-victoria/overseas-drivers):
> ...your driver licence must be written in English or accompanied by an English translation or international driving permit.

Mi raccomando di far sempre riferimento alle motorizzazioni locali, che aggiornano tempestivamente i loro siti in caso di variazioni del quadro normativo:
> [Motorizzazione ACT](http://www.rego.act.gov.au/)
> [Motorizzazione NSW](http://www.rms.nsw.gov.au/)
> [Motorizzazione NT](http://www.transport.nt.gov.au/)
> [Motorizzazione QLD](http://www.tmr.qld.gov.au/)
> [Motorizzazione SA](https://www.sa.gov.au/topics/transport-travel-and-motoring)
> [Motorizzazione TAS](http://www.transport.tas.gov.au/)
> [Motorizzazione VIC](https://www.vicroads.vic.gov.au/)
> [Motorizzazione WA](http://www.transport.wa.gov.au/index.asp)

***4. Ma la Patente di Guida italiana serve il modello europeo. Devo veramente farla tradurre?***

Lo scopo di avere una traduzione è quello di consentire alle forze dell'ordine di leggere i nostri dati personali. Capita che la polizia ci fermi senza chiedere la traduzione, ma capita anche il contrario.
Gli aneddoti che lasciano il tempo che trovano. La legge è chiara e ci sono delle sanzioni in caso di permesso di guida non valido; sta alle forze dell'ordine applicarle.

***5. Sanzioni? Multe?***

Se si commette un'infrazione, avvengono due cose: si ricevono **demerit points** e si pagano multe assegnate secondo un sistema di **penalty units**.

***6. Cosa sono i demerit points?***

Sono quelli che in Italia si chiamano "**punti della patente**". Servono per calcolare quando scatta la sospensione della patente.
Sono **nominali** (perciò non importa con che patente hai commesso l'infrazione) e, in generale, se ne accumuliamo più di 12 nell'arco di 3 anni dovrebbe scattare la sospensione della patente almeno per 3 mesi.
> [Demerit points ACT](http://www.rego.act.gov.au/infringements/demerit-points)
> [Demerit points NSW](http://www.rms.nsw.gov.au/roads/safety-rules/demerits/)
> [Demerit Points NT](http://www.transport.nt.gov.au/mvr/demerit-points)
> [Demerit Points QLD](http://www.tmr.qld.gov.au/Licensing/Licence-demerit-points.aspx)
> [Demerit Points SA](https://www.sa.gov.au/topics/transport-travel-and-motoring/driving-offences-and-penalties/demerit-points)
> [Demerit Points TAS](http://www.transport.tas.gov.au/licensing/offences/loss_of_entitlement_to_drive_-_demerit_points)
> [Demerit Points VIC](https://www.vicroads.vic.gov.au/licences/demerit-points-and-offences/demerit-points)
> [Demerit Points WA](http://www.transport.wa.gov.au/licensing/demerit-points.asp)

***7. E le penalty units?***

Servono per calcolare le multe. A ogni infrazione o reato corrisponde un numero minimo e massimo di penalty units. Ogni penalty unit corrisponde a una cifra in denaro. La somma esatta varia a seconda dello Stato in cui ci troviamo.
> [Penalty units ACT](http://www.legislation.act.gov.au/b/db_47837//)
> [Penalty units NSW](http://nswcourts.com.au/articles/what-is-a-penalty-unit-is-the-current-system-unfair/)
> [Penalty units NT](http://www.treasury.nt.gov.au/TaxesRoyaltiesAndGrants/AboutTerritoryRevenueOffice/Pages/Penalty-Units.aspx)
> [Penalty units QLD](https://www.qld.gov.au/law/crime-and-police/types-of-crime/sentencing-fines-and-penalties-for-offences/)
> [Penalty units SA](https://www.sa.gov.au/topics/transport-travel-and-motoring/driving-offences-and-penalties/driving-laws-offences-and-penalties)
> [Penalty units TAS](http://www.justice.tas.gov.au/about/legislation/value_of_indexed_units_in_legislation)
> [Penalty units VIC](http://www.dtf.vic.gov.au/Victorias-Economy/Economic-policy-and-guidelines/Indexation-of-fees-and-penalties)
> [Penalty units WA](http://www.ors.wa.gov.au/Road-Rules-Penalties)

***8. Si può fare un esempio con penalty units e demerit points?***

**Stato:** Victoria.
**Codice dell'infrazione:** 2011 ("mancata precedenza a pedone" [*fail to give way to a pedestrian*]).
**Voce di regolamento:** 38.
**Demerit points:** 3.
**Penalty Units:** 1.75, per un totale di $ 265 di multa nell'anno 2015/2016.
**Fonte:** [VicRoads](https://www.vicroads.vic.gov.au/~/media/files/documents/safety-and-road-rules/201516_regulated_penalties.ashx?la=en).

***9. Dove trovo tutte queste informazioni?***

Queste informazioni si trovano nei siti delle motorizzazioni, dai quali si possono scaricare gli elenchi esaustivi delle multe e delle sanzioni. Tutto quanto scritto finora è ricopiato da siti ufficiali e riportato qui solo a scopo illustrativo e non deve intendersi come sostituto della fonte ufficiale riportata.
> [Multe ACT](http://www.police.act.gov.au/roads-and-traffic/traffic-fines)
> [Multe NSW](http://www.rms.nsw.gov.au/roads/safety-rules/offences-penalties/)
> [Multe NT](http://notes.nt.gov.au/dcm/legislat/legislat.nsf/linkreference/TRAFFIC%20REGULATIONS?opendocument)
> [Multe QLD](https://www.qld.gov.au/transport/safety/)
> [Multe SA](https://www.sa.gov.au/topics/transport-travel-and-motoring/driving-offences-and-penalties/driving-laws-offences-and-penalties)
> [Multe TAS](http://www.transport.tas.gov.au/licensing/publications/tasmanian_road_rules/road_safety_rules)
> [Multe VIC](https://www.vicroads.vic.gov.au/safety-and-road-rules/road-rules/penalties)
> [Multe WA](http://www.ors.wa.gov.au/Road-Rules-Penalties)

***10. Come posso mettermi in regola con la patente italiana?***

Ci sono tre alternative:

* Ottenere una Patente Internazionale (*International Driving Permit*)
* Procurarsi una traduzione asseverata (certificata) in Australia
* Procurarsi una traduzione asseverata (certificata) in Italia

***11. Patente Internazionale?***

Il Permesso Internazionale di Guida è, a tutti gli effetti, una traduzione certificata che segue un modello unico approvato da varie nazioni.
Esistono due convenzioni che regolano i permessi internazionali di guida:

- La [Convenzione di Ginevra](https://en.wikisource.org/wiki/Geneva_Convention_on_Road_Traffic) sulla circolazione stradale (19 Settembre 1949);
- La [Convenzione di Vienna](https://treaties.un.org/Pages/ViewDetailsIII.aspx?src=TREATY&mtdsg_no=XI-B-19&chapter=11&Temp=mtdsg3&lang=en) sul traffico stradale (8 Novembre 1968).

La patente internazionale è rilasciata dalla Motorizzazione Civile ed è una procedura che va fatta in Italia (Fonte: [Ministero dei Trasporti](http://www.mit.gov.it/mit/site.php?p=cm&o=vd&id=308)).

> Patente: internazionale (modello Convenzione di Ginevra 1949 oppure Vienna 1968) . Per noleggiare un'autovettura occorre avere almeno 21 anni ed essere in possesso della patente di guida da almeno 12 mesi.  Può essere richiesto un supplemento ai guidatori aventi meno di 25 anni.

L'Australia le accetta entrambe ([Viaggiaresicuri, alla voce "mobilità"](http://www.viaggiaresicuri.it/paesi/dettaglio/australia.html)).

***12. Quanto costa la Patente Internazionale?***

Ecco i requisiti:
> • domanda su modello TT 746
> • attestazione del versamento di € 9,00 sul c/c 9001 (bollettino prestampato in distribuzione presso gli uffici postali e gli uffici motorizzazione)
> • attestazione del versamento di € 16 sul c/c 4028 (bollettino prestampato in distribuzione presso gli uffici postali e gli uffici motorizzazione)
> • marca da bollo da € 16
> • due foto recenti, di cui una autenticata
> • fotocopia fronte-retro della patente di guida in corso di validità
> Al momento della consegna del documento occorre presentare in visione la patente di guida in corso di validità.

Le autoscuole  locali, in Italia, si offrono di espletare la procedura. Tuttavia, così facendo si incorre in costi aggiuntivi.

Fonte: [Ministero dei Trasporti](http://www.mit.gov.it/mit/site.php?p=cm&o=vd&id=308).

***13. Che traduzioni accetta l'Australia?***

Direttamente [dal sito di VicRoads](https://www.vicroads.vic.gov.au/licences/renew-replace-or-update/new-to-victoria/overseas-drivers):
> *Translation of foreign documents or your driver licence must be completed by:*
> *- a NAATI accredited (any level) translator, or*
> *- an official translation from the country of origin, or*
> *- appropriate consulate in Australia.*

Questo è solo un esempio a scopo illustrativo. Per maggiori dettagli, bisogna fare riferimento ai siti delle motorizzazioni locali ed eventualmente telefonare se qualcosa non è chiaro.

***14. Dove trovo una lista di traduttori con accreditamento NAATI?***

[Sito NAATI](http://www.naati.com.au/).

***15. Però posso anche fare una traduzione asseverata (certificata) in Italia, vero?***

Certo, ma si tratta di una procedura che richiede:

- Una marca da bollo ogni 100 righe
- Un testimone che giuri in qualità di traduttore (non deve essere iscritto a nessun albo)
- Procurarsi una traduzione che deve essere buona e fedele (altrimenti si commette un falso)
- Il traduttore deve fare la coda in tribunale
- L'asseverazione, con giuramento firmato, verrà allegata al documento originale (non ho idea di come facciano nel caso di un tesserino)
- A quel punto, bisognerà ottenere dall'ufficio di competenza un [Apostille](https://www.sos.wa.gov/corps/apostilles/aboutus.aspx) per consentire la circolazione legale di questo nuovo documento italiano all'estero

Tutto sommato, non sembra una procedura conveniente per una patente, mentre potrebbe essere una procedura necessaria per certificati di nascita, carichi pendenti, etc. se ci si trova in Italia.
La Patente Internazionale fa risparmiare tempo, denaro, è comoda, prestampata e non richiede giuramenti o testimoni).

Fonte: Tribunale di Torino ([normativa sulle asseverazioni di traduzioni](http://www.tribunale.torino.giustizia.it/it/Content/Index/15363)).

***16. Chi può convertire la patente?***

Ogni motorizzazione australiana indica nel proprio sito chi può convertire la propria patente in una patente australiana.
Ad esempio, [la motorizzazione del NSW dice](http://www.rms.nsw.gov.au/roads/licence/moving-to-nsw.html):
> *If you do not hold permanent Australian residency, but will be in NSW for more than 3 months, you **can** be issued with a Temporary Overseas Visitor licence.*

Quindi, per i residenti temporanei c'è questa possibilità. L'esempio qui riportato è solo illustrativo e non sostituisce le istruzioni fornite dalle motorizzazioni locali nei loro siti (o al telefono o presso gli sportelli).

***17. C'è qualcuno che ha l'obbligo di procurarsi una patente australiana?***

Ad esempio, il Northern Territory ([link pdf](http://www.transport.nt.gov.au/__data/assets/pdf_file/0008/19997/G7-Information-for-Visitors-to-the-NT-DoT-09-March-2011.pdf)), esige che chiunque vi risieda per più di 3 mesi ottenga una patente del Northern Territory.
Inoltre, negli altri Stati è di solito richiesto che i Residenti Permanenti si procurino una patente locale e smettano di usare quella estera del Paese di provenienza. E' quindi importante verificare presso la motorizzazione locale, in base al proprio visto, se la patente australiana sia un obbligo oppure una semplice opzione.

***18. Come funziona la conversione della patente?***

Si contatta il *customer service centre* della motorizzazione locale.
Le patenti italiane sono riconosciute alla pari, perciò non dovrebbe servire un test.
Il giorno dell'appuntamento, ci si reca con i documenti richiesti dalla motorizzazione.
Di solito (informazioni riportate a scopo illustrativo, non sostitutive della fonte originale):
> - Documento d'identità
> - Patente del Paese di origine
> - Traduzione della patente (vedi **nota**)
> - Modulo precompilato
> - Soldi (per pagare la tassa)

**Nota:** Verificare personalmente presso la motorizzazione locale. Particolare attenzione è richiesta a coloro che ancora hanno la vecchia patente in formato cartaceo.

***19. Che vantaggi ci sono a convertire una patente quando non è obbligatorio?***

Tutti i vantaggi di avere un documento d'identità in lingua inglese accettato in tutta l'Australia. Non serve più girare col passaporto o con ingombranti traduzioni della patente.

***20. Quanto costa convertire una patente in Australia?***

I costi variano a seconda dello Stato. **Ad esempio**, [in Victoria](https://www.vicroads.vic.gov.au/licences/licence-fees/driver-licence-and-learner-permit-fees), la cifra si aggira attorno ai $ 76 per 3 anni.
Potrebbero esserci dei costi aggiuntivi e degli esami (medici, teorici o pratici), specialmente nel caso di guidatori con meno di 25 anni o nel caso di persone non in possesso di una patente riconosciuta (es. Afghanistan).

***21. Titolare di patente australiana si reca in Italia.***

L'Australia riconosce le patenti italiane e ha un accordo di reciprocità riguardante i visitatori temporane (ossia le Convenzioni sugli *International Driving Permit* = IDP). Questo significa che l'Australia riconosce gli IDP che accompagnano le patenti italiane e viceversa.
Tuttavia, non esistono accordi di reciprocità in materia di conversione (fonte: [Ministero dei Trasporti](http://www.mit.gov.it/mit/site.php?p=cm&o=vd&id=308)).
Ciò significa che l'Australia applica le sue leggi agli Italiani (vedi sopra: talvolta la conversione è opzionale e talvolta è obbligatoria, come nel caso dei Permanent Resident o di chi sta più di 3 mesi in NT).
A sua volta, l'Italia applica le sue leggi agli Australiani: gli IDP che accompagnano la patente australiana sono riconosciuti. Se però il titolare della patente australiana è un cittadino extracomunitario, dovrà rifare gli esami della patente (fonte: [Ministero dei Trasporti](http://www.mit.gov.it/mit/site.php?p=cm&o=vd&id=308)).

Riassumendo:
> - In visita, risiedendo in Italia per meno di 12 mesi: International Driving Permit richiesto.
> - Italo-Australiano, residente per la prima volta in Italia per più di 12 mesi: rifare la patente da zero (inclusi i test teorici e pratici).
> - Italiano con patente scaduta mentre era in Australia, rientra in Italia e vi risiede per più di 12 mesi: ce lo spiega [il sito dell'ACI di Roma](http://www.aciroma.com/index.php/patente-scaduta-da-piu-anni-cosa-fare).
> - Extracomunitario: se risiede in Italia per più di 12 mesi, deve fare la patente da zero.

***22. Sono in Australia, ma la mia patente italiana è scaduta!***

Niente panico. I Consolati possono rilasciare un'attestazione di validità della patente: basta che non siano trascorsi più di 3 anni dalla data di scadenza.
> I titolari di patente italiana residenti o dimoranti per un periodo di almeno 6 mesi in Paesi extra UE possono ottenere presso le competenti Autorità diplomatico-consolari italiane la conferma della validità della loro patente italiana, scaduta da non più di tre anni e non rientrante nei casi previsti all'art. 119, commi 2-bis e 4 del Codice della Strada (patenti di conducenti affetti da diabete o la cui idoneità psicofisica deve essere certificata da apposite commissioni mediche). Gli interessati dovranno effettuare la prevista visita medica per l'accertamento dei requisiti psichici e fisici, dopo di che la Rappresentanza diplomatico-consolare rilascerà apposita attestazione di rinnovo.
> Il rinnovo effettuato presso una Rappresentanza diplomatica o consolare è valido per circolare sia in Italia che all'estero.
> Una volta riacquisita la residenza o la dimora in Italia, la patente di guida dovrà essere confermata dal competente ufficio centrale del Dipartimento per i trasporti,la navigazione ed i sistemi informativi e statistici.

Fonte: [Farnesina - Ministero degli Esteri](http://www.esteri.it/mae/it/italiani_nel_mondo/serviziconsolari/autoveicoli_e_patenti/).

***23. Le norme stradali e di circolazione cambiano da Stato a Stato in Australia?***

Sì. L'Australia è un "[Commonwealth](http://www.australia.gov.au/about-government/how-government-works)" e, più precisamente, una monarchia parlamentare che segue un modello federale. Durante il periodo coloniale, [gli Stati e i Territori australiani si sono sviluppati indipendentemente](https://eview.anu.edu.au/cross-sections/vol7/pdf/ch06.pdf) e ancora oggi sussistono differenze normative dovute alla storia e ai [vari livelli in cui avviene il processo legislativo](http://www.peo.gov.au/learning/closer-look/governing-australia.html).
Questo significa che, a seconda dello Stato in cui viaggiamo, si applicano [diversi codici stradali](http://www5.austlii.edu.au/au/legis/sa/consol_reg/arr210/notes.html) (consultabili sui siti delle motorizzazioni locali), sebbene vi sia una generale tendenza a uniformarsi.

***Richiesta di assistenza:*** *Qualcosa non quadra? Mancano domande? Disponi di esperienza e fonti aggiornate? Ci sono errori da correggere? Non esitare a contattarci, commentare e contribuire alla community! Grazie!* :smiley:
