<!-- 
.. title: Quanto devo guadagnare in Australia?
.. slug: quanto-devo-guadagnare-in-australia
.. date: 2016-05-08 20:03:23 UTC+10:00
.. tags: stipendio
.. category: lavoro
.. link: 
.. description: Indicazioni su quanto e' necessario guadagnare in Australia per vivere decentemente
.. type: text
-->

La risposta, chiaramente, non è semplice né univoca.

Assumiamo però in linea generale che si parli di un single, con visto di lavoro temporaneo tipo 457 e che quindi non gode di sanità pubblica né di sussidi di disoccupazione.

Trovare casa, generalmente, è il primo step.
si possono verificare i costi indicativi nelle varie aree ed avere un quadro generale della zona in termini di qualità dei collegamenti, servizi quali supermercati o scuole, tipo di vicinato, tra gli altri, attraverso questi due portali.

* www.realestate.com.au 
* www.domain.com.au

Una volta trovata casa, bisogna provvedere alle utenze. Si sappia che la maggior parte delle agenzie immobiliari provvede anche, su richiesta, all'allaccio delle utenze, incluso anche il collegamento telefonico, permettendo chiaramente al cliente di specificare l'operatore.

Comunque, ecco alcuni siti di comparazione:

* Energia elettrica e gas: http://www.iselect.com.au/
* Piani telefonici fissi, mobili e tv: www.whistleout.com.au

Con una casa e le relative utenze allacciate, bisogna andare a lavoro.
Se si sceglie il trasporto pubblico, a seconda di dove si vive ci saranno chiaramente condizioni diverse, come pure cambierà la qualità del servizio e la capillarità dei collegamenti. In questa sezione del portale governativo è possibile recuperare informazioni su ciascuno stato

http://www.australia.gov.au/information-and-services/transport-and-regional/public-transport-and-private-vehicles/public

Per chi sceglie di comprare un'auto, vale lo stesso discorso, perché in ogni Stato/Area regionale esistono regole diverse che vanno dalla registrazione, che includa o meno la CTP, COMPULSORY third Party insurance, alla revisione del mezzo prima dell'acquisto e poi a scadenze fisse. Anche qui, il portale governativo aiuta a capire le differenze tra un posto e l'altro.
Guidare con la nostra patente italiana: http://www.australia.gov.au/…/regi…/driving-with-an-overseas

Per registrare (intestare la proprietà) l'auto: http://www.australia.gov.au/…/re…/registration-and-licensing

Per RINNOVARE la registrazione dell'auto che già si possiede: http://www.australia.gov.au/information-and-services/transport-and-regional/registration-and-licences/registration-renewal

Naturalmente, nella sezione di ciascuno stato si troverà specificato se serve o meno sottoscrivere un'assicurazione TCP o presentare una conformità del mezzo alla circolazione (roadworthy).

Detto questo, occorre fare la spesa.

I prezzi variano molto per il mercato locale e anche a seconda delle zone, quindi qui si riporteranno solo i siti nazionali dei maggiori distributori alimentari. Va chiarito che non tutti sono presenti in tutti gli Stati. Aldi non è in SA, dove invece si trova Foodland. 

Confrontare i prezzi e le offerte è sempre una buona idea, ma l'economia domestica è molto personale.

* Aldi https://www.aldi.com.au/
* Coles https://www.coles.com.au/
* Foodland https://www.foodlandsa.com.au/internet/index.html
* Woolworths www.woolworths.com.au

La sanità viene gestita in modo piuttosto semplice, chi non gode della copertura Medicare pubblica deve per lo più ricorrere a quella privata, con prezzi che variano a seconda dell'estensione. 
Ci si può coprire per le sole cure ospedaliere di emergenza, per i servizi offerti dai medici di base (GP, General pratictioners) e le cliniche, per i centri analisi e per il dentista. Ricordiamo che, in linea generale, **l'ambulanza si paga e non è inclusa nella copertura pubblica**.
Se la volete, ricordatevi di appurare che il vostro fornitore privato la abbia inclusa nel vostro contratto.
Alcuni fornitori
* Bupa www.bupa.com.au
* Medibank www.medibank.com.au
* NIB www.nib.com.au

E un servizio di comparazione governativo molto preciso: http://www.privatehealth.gov.au/dynamic/compare.aspx

Per qualunque altro dubbio, per aiutarci ad ampliare il paniere e per ogni opinione e suggerimento, usate i commenti.


Non dimentichiamo che **le università** hanno l'abitudine di compilare quadri aggiornati del costo della vita, per facilitare i conti degli studenti che desiderano trasferirsi in Australia.

Ad esempio, La Trobe ha [vari link e guide](http://www.latrobe.edu.au/experience/living/costs) sul costo della vita a Melbourne e negli altri campus del Victoria.

