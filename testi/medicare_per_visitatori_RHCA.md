***1. Che cos'è un RHCA?***

RHCA sta per *Reciprocal Health Care Agreement*, cioè Accordo di Reciprocità in materia di Assistenza Sanitaria.
Si tratta di un accordo internazionale i cui stati firmatari si impegnano a fornire ai rispettivi cittadini dell'altro Stato l'assistenza sanitaria di base.

***2. L'Italia ha un RHCA con l'Australia?***

Sì.

Fonte italiana: [Ministero della Salute](http://www.salute.gov.it/imgs/C_17_pagineAree_594_listaFile_itemName_16_file.pdf) (pdf).
Fonte australiana: [Department of Human Services](http://www.humanservices.gov.au/customer/services/medicare/reciprocal-health-care-agreements).

***3. Quanto dura la copertura sanitaria di base offerta agli Italiani che si recano in Australia?***

Fino a 6 mesi dalla data di arrivo in Australia.
(Per questa ragione, si dice che è possibile uscire e rientrare dall'Australia per avere il rinnovo di Medicare, a patto che si soddisfino i requisiti di idoneità [*eligibility requirements*] di cui sotto).

Fonte: [Department of Human Services](http://www.humanservices.gov.au/customer/enablers/medicare/reciprocal-health-care-agreements/health-care-for-visitors-to-australia).

***4. Chi può far richiesta di assistenza sanitaria in base all'accordo di reciprocità?***

Solitamente, individui che si recano in Australia come visitatori.
I requisiti per far valere l'accordo di reciprocità sono:

* Essere residenti in Italia;
* Essere cittadini italiani.

Questo dovrebbe escludere chiunque abbia soggiornato all'estero, nello stesso Paese, per più di 12 mesi, poiché, [come abbiamo visto](http://community.australiafacile.com/t/faq-aire-e-dintorni-iscrizione-obblighi/75), un soggiorno superiore ai 12 mesi comporta lo spostamento della residenza civilistica dall'Italia.

Fatto sta che il governo Australiano non guarda al criterio italiano di residenza, ma ha i propri criteri per definire la residenza civilistica. Il governo australiano distingue:

* Visitors
* Temporary residents
* Permanent residents

Chi rientra nelle ultime due categorie è considerato risiedere in Australia e, pertanto, sono generalmente esclusi dagli accordi di reciprocità.

Fonte: [Department of Human Services](http://www.humanservices.gov.au/customer/enablers/medicare/reciprocal-health-care-agreements/health-care-for-visitors-to-australia).

**5. ...e gli studenti?**

[Leggete qui](http://community.australiafacile.com/t/medicare-e-studenti/89).

***6. Chi NON può proprio far valere l'RHCA?***

Chiunque abbia soggiornato in Australia per più di 6 mesi, indipendentemente dal visto.
Inoltre, vi sono delle categorie cui l'RHCA non si applica punto e basta. Ad esempio i *Permanent Resident* o alcuni visti partner, [che hanno già diritto a Medicare per conto loro](http://www.humanservices.gov.au/customer/enablers/medicare/medicare-card/eligibility-for-medicare-card) (e non come conseguenza di un RHCA).

***7. Di che tipo di copertura si tratta?***

> * *free treatment as a public in-patient or out-patient in a public hospital*
> * *subsidised medicine under the Pharmaceutical Benefits Scheme (PBS)*
> * *Medicare benefits for out-of-hospital treatment provided by a doctor*

Traduzione:

> * Trattamento gratuito per prestazioni presso gli ospedali pubblici (sia ricoverati che pazienti esterni)
> * Rimborso medicinali come previsto dal *Pharmaceutical Benefits Scheme* (PBS)
> * Rimborsi Medicare per prestazioni ambulatoriali ed extra-ospedaliere (fornite da dottori)

A tutti gli effetti, si ottiene una tessera Medicare con data di scadenza dopo 6 mesi.

Fonte: [Department of Human Services](http://www.humanservices.gov.au/customer/enablers/medicare/reciprocal-health-care-agreements/health-care-for-visitors-to-australia).

***8. ...e l'ambulanza?***

Medicare **NON COPRE** le spese per l'ambulanza. Per informarsi su come far fronte a queste spese, [clicca qui](http://community.australiafacile.com/t/ambulanza-e-assicurazione/92).

No, sul serio: fallo. [Clicca qui](http://community.australiafacile.com/t/ambulanza-e-assicurazione/92). Può risolverti un sacco di problemi. [inserire link alla prossima discussione]

***9. Okay, sono idoneo e soddisfo i requisiti. Cosa devo fare?***

Il modulo da compilare per l'iscrizione è [questo](http://www.humanservices.gov.au/customer/forms/3101).

***10. Ho appena letto il modulo: mi serve disporre di un conto bancario?***

Sì. Serve per registrare gli accrediti. Clicca qui per maggiori informazioni su come aprire un conto in banca.

***11. Servono certificati al momento dell'iscrizione?***

E' comodo avere con sé una copia cartacea del visto (es. stampata con il sistema VEVO).

Inoltre, secondo la simpatica (?) [guida interattiva del Ministero della Salute (italiano)](http://www.salute.gov.it/portale/temi/p2_6.jsp?lingua=italiano&id=897&area=Assistenza%20sanitaria&menu=italiani), un iscritto al Sistema Sanitario Nazionale (SSN) che si reca in Australia per "temporaneo soggiorno":
> **Prima di partire**
> Se sei cittadino italiano o australiano e ti vuoi recare in Australia per temporaneo soggiorno 
> (turismo, motivi personali, etc), prima di partire chiedi alla tua Azienda Sanitaria Locale (ASL) di appartenenza una attestazione di iscrizione al Servizio Sanitario Nazionale ([Circolare 24 settembre 1988](http://www.normativasanitaria.it/normsan-pdf/0000/25364_1.pdf)).

> **Durante il soggiorno**
> Se dovessi avere bisogno di cure mediche, presentando, all’ospedale pubblico o alla struttura convenzionata, l’attestazione di iscrizione al SSN, avrai diritto a tutte le cure urgenti per non più di sei mesi, prorogabili solo in caso di continuazione di malattia. Le prestazioni sono gratuite, salvo il pagamento dell’eventuale ticket o di altra partecipazione alla spesa, che sono a tuo diretto carico e non sono rimborsabili.

> **ATTENZIONE**
> Se per qualsiasi ragione hai pagato le prestazioni, al rientro in Italia, non potrai richiederne il rimborso alla ASL.
>
> **DA SAPERE**
> Se il soggiorno all’estero supera i 30 giorni, la tua ASL provvederà a sospendere il medico di famiglia, come previsto dalle norme in vigore.
> Al rientro in Italia, alla scadenza prevista o in anticipo rispetto alla stessa, è necessario che ti rechi presso la tua ASL per ripristinare il rapporto con il medico di fiducia ([Circolare 11 maggio 1984](http://www.normativasanitaria.it/normsan-pdf/0000/29052_1.pdf)) o effettuare una nuova scelta del medico.

***12. Ah, quindi devo partire da casa con un foglio in tasca!***

Secondo @Andrea_Mattia, legalmente sì (in base alla [circolare italiana](http://www.normativasanitaria.it/normsan-pdf/0000/25364_1.pdf)).
Secondo @Pierfrancesco_Staci, praticamente no (in base al fatto che non gli è stato richiesto). Nemmeno ad @Andrea_Mattia fu chiesto tale certificato.

Consideriamo quindi due testimonianze relative a Medicare. La prima:

> Quando @Andrea_Mattia si è presentato in pronto soccorso in Australia, volevano fargli la tessera Medicare usando solo il suo passaporto. @Andrea_Mattia si è rifiutato, per le seguenti ragioni:

> * Non aveva residenza civilistica in Italia (dunque non idoneo all'RHCA)
> * Era già coperto da una OSHC

Quindi ecco spiegato il "no" di @Pierfrancesco_Staci : il nostro amministratore si è accorto che esiste una certa discrezionalità da parte degli operatori. Ecco la sua testimonianza:

>Sono sotto 457 e l'impiegata non sapeva se stabilire la data di inizio della validità della medicare dal mio arrivo in Australia o dall'attivazione del visto, che nel caso del 457 avviene all'atto del rilascio. Ha deciso di farla partire dalla data di rilascio del visto, ma se avessi chiesto gentilmente mi avrebbe sicuramente "concesso" quella decina di giorni in più.
>Non l'ho fatto perché mi interessava poco, ho anche l'assicurazione privata (obbligatoria per 457), la card mi serviva per altro.
>**P.S.:**Suggerimento estemporaneo: Quando ho sottoscritto l'assicurazione privata, ho aggiunto mia moglie alla copertura da subito, ovvero 4 mesi fa, anche se arriverà solo la prossima settimana. Questo perché per alcune voci, la copertura parte dopo un determinato periodo di tempo dalla sottoscrizione.. Ad esempio, nel mio caso pensavo ad eventuali spese di ostetricia, che iniziano ad essere rimborsate solo dopo 12 mesi di sottoscrizione.
>Ricordati di portare una copia del visto cartacea. In linea di massima non dovrebbe essere necessario, ma gli impiegati del Centrelink hanno un buon margine di azione e puoi beccare il rompipalle.

***13. Una volta fatto tutto questo casino, cosa succede quando vado dal medico? Devo pagare qualcosa?***

La discussione continua qui [inserire link al prossimo argomento].
