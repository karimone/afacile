Continua la discussione da [Medicare per visitatori: RHCA, durata, validità, idoneità](http://community.australiafacile.com/t/medicare-per-visitatori-rhca-durata-validita-idoneita/62):

Approfondiamo la domanda n. 8 del precedente thread.

[quote="karim, post:1, topic:62, full:true"]

***8. ...e l'ambulanza?***

Medicare **NON COPRE** le spese per l'ambulanza. Per informarsi su come far fronte a queste spese, clicca qui.

No, sul serio: fallo. Clicca qui. Può risolverti un sacco di problemi. [inserire link alla prossima discussione]
[/quote]

***...Quindi Medicare non copre il costo dell'ambulanza.***

Esatto, Medicare non copre mai l'ambulanza.

Fonte 1: [Private Health 1](http://privatehealth.gov.au/healthinsurance/whatiscovered/medicare.htm).
Fonte 2: [Private Health 2](http://www.privatehealth.gov.au/healthinsurance/whatiscovered/ambulance.htm).

**Nota:** Quando cercate "Medicare" su Google, state attenti a cercare la versione australiana e non quella americana (USA). Hanno lo stesso nome ma funzionano in modo diverso. I siti australiani di solito hanno un indirizzo http://www.example.com.au e quelli governativi http://www.example.gov.au

***Nessuna eccezione?***

A seconda degli Stati o Territori di residenza, sono disponibili dei benefici per categorie particolari di persone (ad es. veterani, pensionati, etc.).
Private Health ha un'[utilissima tabella](http://www.privatehealth.gov.au/healthinsurance/whatiscovered/ambulance.htm) che riassume tutta la casistica.

***Più o meno, qual è il quadro?***

Leggere la tabella chiarisce ogni dubbio e non è sostitutivo delle informazioni qui riportate.
Tuttavia, in linea generale:

* in QLD e TAS è il governo che si fa carico dei costi per i residenti;
* in NT, SA, VIC e WA c'è la possibilità sia di usare un'assicurazione privata, sia di iscriversi al servizio statale;
* in ACT e NSW, i titolari di certe Concession non pagano nulla e per gli altri l'unica soluzione è un'assicurazione privata.

***A cosa devo stare attento quando sottoscrivo una copertura privata oppure statale?***

Private Health suggerisce [una serie di domande utili](http://www.privatehealth.gov.au/healthinsurance/whatiscovered/ambulance.htm):
>* Will this policy cover me when I'm travelling interstate?
>* Does this policy cover emergency situations only, or will it cover non-emergency as well? How does the fund define an emergency?
>* Will this policy cover me for the ambulance 'call-out' fee if I need ambulance treatment but don't require transportation?
>* What is the waiting period?
>* Will I need to make any co-payments towards the ambulance fee?
>* What types of ambulance transport will this cover - for example, will it cover air ambulance?

Traducendo sbrigativamente:
>* In che Stati vale la copertura per cui sto pagando?
>* Si considera solo il trasporto d'emergenza? Se sì, com'è che l'assicurazione definisce il concetto di "urgenza"?
>* E' coperta la "chiamata" nel caso serva un paramedico ma non il trasporto all'ospedale? (ossia: servizi di ambulanza offerti in loco)
>* Da quando è attiva la copertura?
>* Dovrò comunque pagare un ticket? C'è una franchigia?
>* Che tipo di trasporti sono coperti? Ad esempio: elisoccorso è incluso?

***Negli Stati dove è disponibile la copertura statale, quanto mi costerebbe?***

Dipende da Stato a Stato.

> * [NT](http://www.stjohnnt.org.au/images/stories/documents/ambulance/tptcharges-2015.pdf) = $85 (singolo, 1 anno) [sconti per famiglie e per iscrizioni biennali e triennali]
> * [SA](http://www.saambulance.com.au/ProductsServices/AmbulanceCover.aspx) = $ 78 (singolo, 1 anno) [sconti per famiglie, pensionati; possibilità di estendere la gamma di servizi pagando un extra]
> * [VIC](http://www.ambulance.vic.gov.au/) = $ 43.80 (singolo, 1 anno) [sconto famiglie]
> * [WA](http://www.stjohnambulance.com.au/st-john/ambulance-and-health-services/country-ambulance-service/country-ambulance-cover) = $50-67 a seconda se si vive a Sud o a Nord del 26° parallelo e a seconda del tipo di servizio disponibile nella zona (professionisti vs. volontari) [sconti famiglie]

Naturalmente, le cifre qui riportate sono puramente indicative. I siti in questione possono variare le tariffe e perciò bisogna sempre farvi riferimento.

***Per maggiori informazioni?***

Fare sempre riferimento ai relativi siti statali, dei quali il presente thread non è assolutamente sostitutivo.

> * [ACT](http://esa.act.gov.au/actas/)
> * [NSW](http://www.ambulance.nsw.gov.au/)
> * [NT](http://www.stjohnnt.org.au/)
> * [QLD](https://ambulance.qld.gov.au/index.html)
> * [SA](http://www.saambulance.com.au/)
> * [TAS](http://www.dhhs.tas.gov.au/ambulance)
> * [VIC](http://www.ambulance.vic.gov.au/)
> * [WA](http://www.stjohnambulance.com.au/)

***Quanto può costare un'ambulanza senza copertura sanitaria dedicata?***

Molto, con tariffe variabili a seconda dello Stato o Territorio in cui ci si trova.
Notare che le tariffe sono diverse a seconda che si tratti di residenti o non residenti.

[Esempio 1](http://esa.act.gov.au/actas/fees-and-charges/):
ACT = Emergenza (trattamento + trasporto) = $ 902 (+$12 per km percorso al di fuori dell'ACT)

[Esempio 2](http://www.ambulance.nsw.gov.au/Accounts--Fees/Fees-and-Charges.html):
NSW = Emergenza (ambulanza per non residenti) = $ 700 (+$6.31/km)

Etc.

*Ne sai di più sull'argomento? Vuoi contribuire in maniera approfondita? Vuoi riportare un errore? Contribuisci anche tu!* :D
