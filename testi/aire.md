***1. Cos'è l'AIRE?***

L'AIRE è l'anagrafe italiana dei cittadini residenti all'estero.

> E' gestita dai comuni [e si tratta di] un diritto-dovere del cittadino (art. 6 legge 470/1988).

E' il presupposto fondamentale per usufruire dei servizi consolari all'estero (es. votare, rinnovare documenti, etc.).

Fonte: [Farnesina](http://www.esteri.it/mae/it/italiani_nel_mondo/serviziconsolari/aire.html).

***2. Chi ha l'obbligo di iscriversi all'AIRE?***

> - i cittadini che trasferiscono la propria residenza all’estero per periodi superiori a 12 mesi;
> - quelli che già vi risiedono, sia perché nati all’estero che per successivo acquisto della cittadinanza italiana a qualsiasi titolo.

Fonte: [Farnesina](http://www.esteri.it/mae/it/italiani_nel_mondo/serviziconsolari/aire.html).

***3. Mi trasferisco all'estero per un periodo superiore a 12 mesi. Quanto tempo ho per comunicarlo alle autorità consolari?***

> 90 giorni.

Fonte: [Farnesina](http://www.esteri.it/mae/it/italiani_nel_mondo/serviziconsolari/aire.html).

***4. Costa qualcosa?***

No. Bisogna solo compilare un modulo e allegare copia del documento di identità (o presentarsi di persona, muniti di documento).

Fonte: [Farnesina](http://www.esteri.it/mae/it/italiani_nel_mondo/serviziconsolari/aire.html).

***5. Chi aggiorna i miei dati AIRE?***

Sta al cittadino comunicare cambi di residenza etc.

Fonte: [Farnesina](http://www.esteri.it/mae/it/italiani_nel_mondo/serviziconsolari/aire.html).

***6. Cosa succede se non comunico tempestivamente le variazioni dei dati personali (es. indirizzo)?***

Non riescono a trovarti. Spediscono le cartelle elettorali all'indirizzo sbagliato. Etc.

Fonte: [Farnesina](http://www.esteri.it/mae/it/italiani_nel_mondo/serviziconsolari/aire.html).

***7. Ho parlato con tanta gente, specialmente in Europa, e mi hanno detto che non sono iscritti all'AIRE e non gli interessa. Perché?***

Alcuni connazionali, benché lavorino all'estero, continuano a considerare l'Italia come il loro centro principale di interessi (famiglia, proprietà, etc.) per cui continuano a dichiararsi residenti in Italia.
Altri fanno semplicemente i furbi: versano tasse in Germania, ma si tengono il medico della mutua in Italia per quando rientrano. In realtà, al loro rientro avrebbero comunque diritto alla copertura sanitaria da parte della loro regione. Certa gente semplicemente odia "far carte" e compilare moduli, ignorando che l'iscrizione AIRE è un dovere per le categorie sopraccitate.

Fonte: [Farnesina](http://www.esteri.it/mae/it/italiani_nel_mondo/serviziconsolari/aire.html).

***8. Mi sono dimenticato. Verrò multato?***

No. Benché l'iscrizione AIRE sia un diritto-dovere del cittadino, non c'è una sanzione specifica per chi non si iscrive.
La prassi degli uffici consolari è di iscrivere i cittadini all'AIRE alla prima occasione in cui si presentano in consolato o ambasciata per svolgere pratiche.
Esempio: se devi rinnovare un passaporto, la prima cosa che ti chiederanno è: "sei iscritto all'AIRE"? In caso di risposta negativa, per prima cosa ti daranno il modulo da compilare.

E' importante notare che anche se non esiste una sanzione specifica, resta l'obbligo di legge di fornire informazioni veritiere. Inoltre, esistono reati che non dipendono dall'iscrizione AIRE, ma che sono figli di situazioni di residenza ambigue (che mettono gli individui a rischio di frode fiscale o altre infrazioni).

[Lettura facoltativa (no fonte ufficiale)](http://www.linkiesta.it/it/article/2015/01/09/vita-da-expat-mi-iscrivo-o-no-allaire/24163/)
Fonte: la risposta a questa domanda si basa sull'esperienza di chi scrive. *Se conosci la risposta esatta e disponi di fonti affidabili, contribuisci alla community!*

***9. Okay, mi sono iscritto. Ora cosa succede?***

Ci si iscrive presso l'ufficio consolare più vicino, ma l'anagrafe è mantenuta dall'ultimo comune di residenza in Italia.
Nel mio caso, dopo qualche mese, il mio Comune ha mandato la Municipale a casa dei miei per verificare che mi fossi veramente trasferito. Una volta svolti i controlli di rito, mi è stata notificata la conferma.

Fonte: la risposta a questa domanda si basa sull'esperienza di chi scrive. *Se conosci la risposta esatta e disponi di fonti affidabili, contribuisci alla community!*

***10. Sono iscritto all'AIRE. Ottimo! Questo significa che non devo dichiarare i redditi in Italia, giusto?***

Sbagliato. La residenza AIRE è prova di aver spostato la **residenza civilistica** all'estero. Per quel che riguarda la residenza fiscale, le condizioni sono diverse. Ne abbiamo parlato in un altro *thread*.

***11. Per saperne di più? Fonti ufficiali?***

* [Ministero degli Esteri (Farnesina)](http://www.esteri.it/mae/it/italiani_nel_mondo/serviziconsolari/aire.html)
* [Ministero dell'Interno (Servizi Demografici)](http://servizidemografici.interno.it/it/Aire/Informazioni)
* [La rete consolare italiana in Australia](http://www.ambcanberra.esteri.it/ambasciata_canberra/it/ambasciata/la-rete-consolare.html)

*Si pregano gli utenti di segnalare tempestivamente cambiamenti e link non funzionanti.*
