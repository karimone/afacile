
Per prima cosa **devi avere un indirizzo di residenza**. Se sei in un ostello o albergo, puoi usare quello all'inizio, quando ti trasferirai puoi usare il servizio delle poste australiane di far ricevere tutta la tua posta al nuovo indirizzo. ([link](http://auspost.com.au/parcels-mail/redirecting-holding-mail.html))

La prima cosa da fare è prendere il passaporto e fiondarsi in un negozio di telefonia per **comprare una SIM australiana**. Non ha molta importanza chi scegliete in quanto potete cambiare quando volete, io ho personalmente scelto [optus](http://www.optus.com.au/), ma telstra e vodafone sono compagnie abbastanza diffuse.

Una volta che avete la sim nel telefono e il numero funziona, andate in banca. Se non sapete l'inglese bene, in teoria potete andare in una grossa filiale in CBD per poter parlare con un interprete. A suo tempo ho scelto NAB che non ha costi di gestione, ma a quanto pare anche la CommonWealth Bank è ok.

In banca bisogna portare la documentazione per poter superare i 100 punti. 

Il passaporto fa 70 punti, se avete la patente in formato europeo sono altri 30 punti, ma essendo la patente straniera può essere che venga rifiutata. In Italia la nostra carta d'identità non è in formato europeo quindi te la guardano come se arrivassi da un altro pianeta. Il certificato di cittadinanza mi è servito per fare altri 40 punti, ma anche un certificato di nascita australiano vale come documento. 

<img src="/uploads/default/original/1X/4eb65b9fa1f7f67ab95f5a184bc089915e533a2e.jpg" width="331" height="179">

Consulta [questo pdf](http://sydney.edu.au/finance/docs/points_guide.pdf) per i dettagli su come ottenere i 100 punti. (Il riconoscimento dei 100 punti e' usato un po' dappertutto...)

Durante la registrazione che dura 5 minuti e comprende due firme, ti verrà anche chiesto di fare la registrazione all'online banking. Quindi vi passeranno la tastiera, inserite il vostro numero di telefono e scegliete una password. Sul telefono vi arrivare un sms con codice di conferma etvoilà. Avete l'online banking.

A questo punto versare il cash e fatevi stampare un foglio dove ci sia il vostro indirizzo (**proof of address**). Questo vi serve sia come prova della vostra residenza e che come prova dell'apertura del conto in banca.

La carta VISA vi arriverà all'indirizzo (busta con pin e busta con carta separate in circa 7gg)

Vi consiglio sin da subito di installare l'app della vostra banca sul telefonino e leggervi la documentazione di come funziona il tutto.

PS: Personalmente ora sceglierei la [CommonWealth](https://www.commbank.com.au/) ora solo perché ha un ATM in ogni 7/11 (seven eleven)
