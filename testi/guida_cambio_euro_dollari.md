Questa e' una serie di indicazioni utili a rispondere ad alcune delle domande che leggiamo piu' spesso:

* Sono appena arrivato/Devo partire per l'Australia, come faccio per portare i miei soldi?

Intanto, riassumiamo brevemente quella che e' la normativa in fatto di trasporto di valuta contante: Potete portare fino a 9999 dollari (o equivalente in altra valuta) senza doverli dichiarare sul Customs form che vi viene consegnato prima di atterrare E/O allo sbarco, prima di varcare la dogana. Questo significa solo che, se volete portarne di piu', potete farlo. Solo che dovrete dichiararlo. Non ci sono problemi, si puo', ma bisogna scriverlo sul form.

#### Carte Italiane. Funzionano?
SI. Ovviamente dipende. Alcuni istituti di credito fanno in modo che le loro carte, per sicurezza, non possano essere utilizzate all'estero se il correntista non avverte prima la filiale, sbloccandole.

In altri casi, spesso con alcune ricaricabili, ALCUNI (non tutti) istituti di credito australiani sembrano non accettarle. Per esperienza personale posso dire: a prescindere dal circuito, provate diversi ATM, di diversi istituti.

Esempio personale: Ho usato con successo un Bancomat Unicredit in un ATM Westpac, ad Adelaide, ma per riuscirci ho dovuto provare, nell'ordine, Commonwealth, ANZ, NAB e un'altra che non ricordo. La Postepay ha avuto lo stesso problema.

Le commissioni chiaramente dipendono dalla banca, non lo chiedete a noi, guardate sul sito della vostra banca o telefonate, ci vuole davvero un attimo. smile emoticon

#### Ok, li cambio, ma cosa faccio, li cambio prima o dopo?In Italia o in Australia? Cosa mi conviene di piu'?"

In questo caso, dipende. Prima di tutto, il tasso di cambio e' molto variabile. Oggi potrebbe convenire cambiarli al Change sotto casa, poi arrivate e scoprite che a cambiarli in aeroporto avreste risparmiato. Lo dite a vostro zio, che arriva, li cambia in aeroporto e ci rimette 30 $ perche' il tasso di cambio nei due posti e' variato di nuovo. 

Se volete cambiarli in banca o in uno di quei Value Change che si trovano un po' in ogni aeroporto e nel CBD di praticamente ogni citta' di rilievo, sappiate che il cambio applicato non e' praticamente **MAI** quello che e' possibile trovare facilmente online digitando "Eur to AUD" su Google. In realta' e' piu' basso, ovviamente ci si rimette qualcosa, in quanto si paga, sia alla banca che al change, la commissione di cambio. In un modo o nell'altro, se in banca leggete grosso come una casa **"NO COMMISSION"** e' solo perche' il cambio sara' ancora piu' sfavorevole. 

Quindi, fatevi i vostri conti. Per rapidita' e per piccole somme, puo' convenire fare cosi', per importi un po' piu' alti puo' convenire fare ricorso ad agenzie di Money Transfer che fanno il cambio a tassi molto piu' vicini a quelli reali, prendendo commissioni in una percentuale di solito inferiore allo 0.5% dell'importo inviato.

Si ricorre a queste agenzie dopo aver effettuato una iscrizione, presentato documenti di identita' ed accettato le condizioni contrattuali. Non e' nulla di complicato, sono procedure che chiunque riesca ad arrivare in Australia si trovera' a ripetere decine di volte, per patente, conto corrente, contratto telefonico e via di seguito.

Nei commenti, i link dei portali usati con successo dagli utenti.
