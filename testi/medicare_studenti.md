Continua la discussione da [Medicare: durata, validità, chi ne ha diritto](http://community.australiafacile.com/t/medicare-durata-validita-chi-ne-ha-diritto/62):

Avevamo lasciato la ***domanda n. 5 in sospeso***.

[quote="karim, post:1, topic:62, full:true"]

***4. Chi può far richiesta di assistenza sanitaria in base all'accordo di reciprocità?***

Solitamente, individui che si recano in Australia come visitatori.
I requisiti per far valere l'accordo di reciprocità sono:

* Essere residenti in Italia;
* Essere cittadini italiani.

Questo dovrebbe escludere chiunque abbia soggiornato all'estero, nello stesso Paese, per più di 12 mesi, poiché, [come abbiamo visto](http://community.australiafacile.com/t/faq-aire-e-dintorni-iscrizione-obblighi/75), un soggiorno superiore ai 12 mesi comporta lo spostamento della residenza civilistica dall'Italia.

Fonte: [Department of Human Services](http://www.humanservices.gov.au/customer/enablers/medicare/reciprocal-health-care-agreements/health-care-for-visitors-to-australia).

**5. ...e gli studenti?**

[/quote]

***...e gli studenti?***

Bella domanda.

[Qui](http://www.humanservices.gov.au/customer/enablers/medicare/reciprocal-health-care-agreements/health-care-for-visitors-to-australia) è menzionato che **chi è titolare di uno *student visa* ed è Italiano** ha diritto all'assistenza sanitaria come da accordo (a patto però che sottoscriva un'assicurazione OSHC come da requisito del visto):

> *If you are in Australia on a student visa from the United Kingdom, Sweden, the Netherlands, Belgium, Slovenia, Italy or New Zealand, you are covered by Medicare.*
> *[...]*
> *Note: With the exception of students from Belgium, New Zealand, Norway and Sweden it is a condition of your student visa that you take out Overseas Student Health Cover (OSHC).*

Tuttavia, [qui](http://www.privatehealth.gov.au/healthinsurance/overseas/) è riportato che:

>*Visitors (but not students - see OSHC) from the United Kingdom, the Republic of Ireland, New Zealand, Sweden, the Netherlands, Finland, Belgium, Norway, Slovenia, Malta and Italy may apply for Medicare benefits under Reciprocal Health Care Agreements with Australia.*

Salvo [poi specificare](http://www.privatehealth.gov.au/healthinsurance/overseas/oshc.htm):

>*If you are in Australia on a student visa from the United Kingdom, Sweden, the Netherlands, Belgium, Slovenia, Italy or New Zealand, you can  also apply for Medicare under your country's Reciprocal Health Care Agreements.*

***Si sono rammolliti?***

Secondo chi scrive, i due siti australiani hanno fatto un po' di casino. Il pilastro fondamentale è che chiunque sia titolare di uno *student visa* **deve** sottoscrivere una assicurazione OSHC (fonte: [prime due righe sotto il titolo](http://www.privatehealth.gov.au/healthinsurance/overseas/oshc.htm)). Se sei studente, non si scappa dalla OSHC.

Tuttavia, stando a entrambi i siti governativi appena citati (cioè [Private Health](http://www.privatehealth.gov.au) e il [Department of Human Services](http://www.humanservices.gov.au)) pare che la sottoscrizione di Medicare resti un'opzione per gli Italiani con uno *student visa*.

***DOMANDA: Ho uno student visa e ho vissuto in Australia per 14 mesi. I primi 6 mesi di Medicare sono comunque scaduti. Ora sono uscito e rientrato dall'Australia. Posso rifare Medicare?***

La risposta è contenuta nella [dichiarazione del Department of Human Services](http://www.humanservices.gov.au/customer/enablers/medicare/reciprocal-health-care-agreements/health-care-for-visitors-to-australia), evidenziato in grassetto:

> *If you are visiting from Malta or Italy, and **you are a resident and citizen of those countries**, you’ll be covered by Medicare for a period of six months from the date of your arrival in Australia.*

I requisiti per godere dell'accordo di reciprocità sono i seguenti:

* Essere **residente** in Italia;
* Essere **cittadino** italiano.

Lasciando stare la residenza fiscale (che non c'entra), resta un fatto che **dopo 12 mesi di soggiorno in Australia la residenza civilistica è andata a quel Paese** [*pun intended*] -- [come abbiamo visto nella pagina dedicata all'AIRE](http://community.australiafacile.com/t/faq-aire-e-dintorni-iscrizione-obblighi/75).

Però l'Australia non guarda ai criteri italiani, bensì ai propri criteri di residenza. In Australia, si può essere:

* Visitatore
* Residente temporaneo
* Residente permanente

A questo scopo fanno fede i visti (ad esempio, un *postgraduate* che studia in Australia, quando esce dalla nazione, barra la casella "residente in uscita" anche se non è un *permanent resident*; sicuramente non è un *visitor*).



(Stefano Mollo)

Riassumendo:
per ottenere un visto "student" (subclass 57x) si ***deve*** avere l' assicurazione OSHC (Overseas Student Health Cover). E' un requisito necessario per ottenere il visto. Punto. Non ci sono eccezioni (per noi Italiani), ne' "ma" ne' "se".
Poi, **inoltre** all' OSHC, dato che esiste la convenzione bilaterale Italia-Australia in materia sanitaria, *si può* anche ottenere la Medicare per sei mesi dall' entrata in Australia. Ma in nessun caso e' possibile appoggiarsi alla convenzione per ottenere uno student visa.

(Andrea Marcelli)

Giusto.

La spiegazione sul fatto che uno student può fare Medicare se c'è l'accordo ha un motivo preciso: mi è giunta la segnalazione di un'Italiana che è student in Australia da molto tempo e che è rientrata da un'assenza breve.
Visto il viaggio recente, OSHC si è rifiutata di pagare le spese mediche sostenute in Australia entro sei mesi dal viaggio e l'ha costretta a fare Medicare. Quelli di Medicare gliel'hanno fatta senza batter ciglio e le hanno dato il rimborso.

Peccato che non sia obbligatorio sottoscrivere Medicare. Inoltre, uno student non è un visitor (bensì temporary resident) e non dovrebbe rinnovare medicare ogni volta che esce due giorni dall'Australia.



